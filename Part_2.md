# หมวดที่ 2 ข้อมูลเฉพาะของหลักสูตร


1. ปรัชญา ความสำคัญ และวัตถุประสงค์ของหลักสูตร
1.1 ปรัชญา
มุ่งพัฒนาบุคลากรด้านครุศาสตร์วิศวกรรมและนักวิชาการครุศาสตร์วิศวกรรมเพื่อสนองตอบต่อความต้องการทั้งในภาครัฐและเอกชน และพัฒนาการศึกษาให้สอดคล้องกับการพัฒนาประเทศด้านสังคม เศรษฐกิจ และสิ่งแวดล้อมที่ยั่งยืน
1.2 ความสำคัญ
เป็นหลักสูตรที่ผลิตบุคลากรทางด้านการศึกษาที่มุ่งเน้นไปทางด้านอาชีวศึกษาที่มีความขาดแคลนและเป็นหลักสูตรที่สอดคล้องไปกับสภาพเศรษฐกิจ สังคม และวัฒนธรรมในปัจจุบัน ทีต้องการทรัพยากรบุคคลที่มีสมรรถนะตามกำหนด ทั้งทางด้านความรู้และทักษะ และยังต้องมีความสามารถและคุณลักษณะที่พึงประสงค์
1.3 วัตถุประสงค์
1.3.1 เพื่อผลิตบัณฑิตด้านครุศาสตร์วิศวกรรมที่มีความรู้และทักษะทั้งภาคทฤษฎีและภาคปฏิบัติ ที่มีคุณธรรม จริยธรรม ทำนุบำรุงศิลปวัฒนธรรม และรักษาสิ่งแวดล้อม ให้สามารถปฏิบัติงานในสถานศึกษาหรือหน่วยงานที่เกี่ยวข้องกับการศึกษาในระดับอาชีวศึกษาและการศึกษาขั้นพื้นฐานในภาครัฐและเอกชน ตลอดจนปฏิบัติงานเกี่ยวกับการฝึกอบรมในภาคอุตสาหกรรมทั้งในประเทศและต่างประเทศ
1.3.2 เพื่อส่งเสริมและสนับสนุนให้มีการศึกษาค้นคว้า วิจัย พัฒนา และบริการวิชาการด้าน    ครุศาสตร์วิศวกรรม
1.4 ลักษณะบัณฑิตที่พึงประสงค์
ลักษณะบัณฑิตที่พึงประสงค์ของสถาบันเทคโนโลยีพระจอมเกล้าเจ้าคุณทหารลาดกระบัง ประกอบไปด้วย 11 ด้าน คือ
1. มีความอดทนในการทำงาน ตรงต่อเวลา ซื่อสัตย์ต่อองค์กรและยึดมั่นในจริยธรรมทางวิชาชีพ
2. มีจิตสาธารณะ เสียสละ และรับผิดชอบต่อสังคม
3. มีความเมตตา กรุณา
4. มีความรู้ ความสามารถทางวิชาการทั้งภาคทฤษฎีและภาคปฏิบัติเป็นอย่างดี
5. มีความคิดริเริ่มสร้างสรรค์ และมีความใฝ่รู้
6. มีความสามารถในการวิเคราะห์และประยุกต์ความรู้ทางวิชาการไปสู่การปฏิบัติเพื่อแก้ไขปัญหาในการทำงานได้
7. มีความสามารถทำงานเป็นทีม มีมนุษยสัมพันธ์ และสามารถอยู่รวมกับผู้อื่นในสังคมได้
8. มีความเป็นผู้นำ รับฟังความคิดเห็นของผู้อื่น
9. มีทักษะในการสื่อสาร และการใช้เทคโนโลยีสารสนเทศ
10. มีความสามารถในการวิเคราะห์ข้อมูล
11. มีความรู้และทักษะในการใช้ภาษาไทยและภาษาอังกฤษหรือภาษาต่างประเทศอื่นได้ดี
ลักษณะบัณฑิตที่พึงประสงค์ของหลักสูตรครุศาสตรอุตสาหกรรมบัณฑิต สาขาวิชาครุศาสตร์วิศวกรรม (หลักสูตรปรับปรุง 2562) มีลักษณะเด่น คือ มีจรรยาบรรณของวิชาชีพครู มีทักษะการจัดการเรียนรู้ที่เหมาะสมกับผู้เรียน และมีทักษะการปฏิบัติงานวิชาชีพวิศวกรรมในแขนงวิชาที่ศึกษา

2. แผนพัฒนาปรับปรุง
แผนการพัฒนา/เปลี่ยนแปลง	กลยุทธ์	หลักฐาน/ตัวบ่งชี้
1. ปรับปรุงหลักสูตรให้สอด คล้องกับความต้องการของหน่วยงานทั้งภาครัฐและภาคเอกชน
	1.1 ติดตามการเปลี่ยนแปลงและ 
     ความต้องการของหน่วยงาน
     ทั้งภาครัฐและเอกชน
1.2 จัดทำหลักสูตรตามแบบ
     มคอ.2 ที่สอดคล้องกับกรอบ
     มาตรฐานคุณวุฒิระดับอุดม 
     ศึกษาแห่งชาติ พ.ศ. 2552
1.3 รวบรวม มคอ.3 และ มคอ.4 
     หรือรายละเอียดของรายวิชา
     จากอาจารย์ผู้รับผิดชอบวิชา
1.4 รวบรวม มคอ.5 และ มคอ.6 
     หรือรายละเอียดของรายวิชา
     จากอาจารย์ผู้รับผิดชอบวิชา
1.5 จัดทำมคอ.7 หรือ รายงานผล
     การดำเนินการของหลักสูตร	1.1 มีการประชุมเพื่อพิจารณาการดำเนินการ
     หลักสูตร อย่างน้อยปีละ 1 ครั้ง และมี
     หลักสูตรที่ปรับปรุงตามกำหนด
1.2 เอกสาร  มคอ.2 ที่สอดคล้องกับกรอบ
     มาตรฐานคุณวุฒิระดับอุดมศึกษาแห่ง 
     ชาติ พ.ศ. 2552
1.3 เอกสาร มคอ.3 และ มคอ.4 หรือราย 
     ละเอียดของรายวิชาที่เปิดสอนในหลัก 
     สูตร
1.4 เอกสาร มคอ.5 และ มคอ.6 หรือราย 
     ละเอียดของรายวิชาที่เปิดสอนในหลัก 
     สูตร
1.5 เอกสาร มคอ.7 หรือ รายงานผลการ
     ดำเนินการของหลักสูตร ปีการศึกษา
     ละ 1 ครั้ง
2. พัฒนาการจัดการเรียนการสอน	2.1 การทวนสอบผลสัมฤทธิ์ของ
     นักศึกษาในแต่ละภาคการ
     ศึกษา
2.2 ประเมินผลความพึงพอใจของ
     นักศึกษาที่มีต่อการจัดการ
     เรียนการสอน	2.1 ผลการทบทวนผลการสอบเป็นไปตาม
     มาตรฐาน
2.2 ระดับความพึงพอใจของนักศึกษาที่มีต่อ
     คุณภาพการจัดการเรียนการสอน เฉลี่ย
     ไม่น้อยกว่า 3.5 จากคะแนนเต็ม 5.0
3. พัฒนาอาจารย์ประจำหลักสูตร	3.1 ประชุม วางแผน ติดตาม
     ทบทวนการดำเนินงาน
     หลักสูตร
3.2 อบรมสัมมนาในด้านวิชาการ
     หรือวิชาชีพที่เกี่ยวข้องกับ
     หลักสูตร	3.1 รายงานการประชุมอาจารย์ประจำหลัก 
     สูตรในแต่ละปีการศึกษา
3.2 อาจารย์ประจำหลักสูตรอย่างน้อยร้อยละ 
     80 มีส่วนร่วมในการประชุมเพื่อวางแผน 
     ติดตาม และทบทวนการดำเนินงานหลัก 
     สูตร
3.3 อาจารย์ประจำหลักสูตรเข้ารับการอบรม
     สัมมนาในด้านวิชาการหรือวิชาชีพ อย่าง
     น้อย ปีละ1 ครั้ง
4. การพัฒนาความช่วยเหลือนักศึกษา	4.1 ประชุมติดตามผลการเรียน
     ของนักศึกษาเพื่อทราบปัญหา
     และอุปสรรคในการเรียนของ
     นักศึกษา	4.1 รายงานการประชุมอาจารย์ประจำหลัก 
     สูตรในแต่ละปีการศึกษา
4.2 อาจารย์ประจำหลักสูตรอย่างน้อยร้อยละ 
     80 มีส่วนร่วมในการประชุม
5. การทำให้นักศึกษาจบภาย 
   ในเวลาที่กำหนด/การลด
   จำนวนนักศึกษาที่ตกออก	5.1 ประชุมติดตามผลการเรียน
     ของนักศึกษาเพื่อทราบปัญหา
     และอุปสรรคของนักศึกษาที่ 
     ลงทะเบียนเรียนไม่ตรงตาม
     แผนการศึกษาและไม่สามารถ
     จบภายในเวลาที่กำหนด	5.1 รายงานการประชุมอาจารย์ประจำหลัก 
     สูตรในแต่ละปีการศึกษา
5.2 อาจารย์ประจำหลักสูตรอย่างน้อยร้อยละ 
     80 มีส่วนร่วมในการประชุม
6. การทำให้ผู้ใช้บัณฑิตพึงพอ 
   ใจ	6.1 ประเมินผลความพึงพอใจของ
     ผู้ใช้บัณฑิต	6.1 ระดับความพึงพอใจของผู้ใช้บัณฑิต เฉลี่ย
     ไม่น้อยกว่า 3.5 จากคะแนนเต็ม 5.0

3. ผลการเรียนรู้ที่คาดหวัง
	ผลการเรียนที่คาดหวังของหลักสูตรนี้แบ่งออกเป็น 6 ด้าน ดังนี้
3.1 ด้านคุณธรรม จริยธรรม
1. แสดงออกซึ่งความรักและศรัทธาและภูมิใจในวิชาชีพครูและจิตวิญญาณความเป็นครู และปฏิบัติตนตามจรรยาบรรณวิชาชีพครู
2. มีจิตอาสา จิตสาธารณะ อดทนอดกลั้น มีความเสียสละ รับผิดชอบและซื่อสัตย์ต่องาน  ที่ได้รับมอบหมายทั้งด้านวิชาการและวิชาชีพ  และสามารถพัฒนาตนเองอย่างต่อเนื่อง ประพฤติตนเป็นแบบอย่างที่ดีแก่ศิษย์ ครอบครัว สังคมและประเทศชาติ และเสริมสร้างการพัฒนาที่ยั่งยืน
	3. มีค่านิยมและคุณลักษณะเป็นประชาธิปไตย คือ การเคารพสิทธิ และให้เกียรติคนอื่น มีความสามัคคีและทำงานร่วมกับผู้อื่นได้อย่างมีความสุข และใช้เหตุผลและปัญญาในการดำเนินชีวิตและการตัดสินใจ
	4. มีความกล้าหาญและแสดงออกทางคุณธรรมจริยธรรม สามารถวินิจฉัย จัดการและคิดแก้ปัญหาทางคุณธรรมจริยธรรมด้วยความถูกต้องเหมาะสมกับสังคม การทำงานและสภาพแวดล้อม โดยอาศัย หลักการ เหตุผลและใช้ดุลยพินิจทางค่านิยม บรรทัดฐานทางสังคม ความรู้สึกของผู้อื่นและประโยชน์ของสังคมส่วนรวม มีจิตสำนึกในการธำรงความโปร่งใสของสังคมและประเทศชาติ ต่อต้านการทุจริตคอรัปชั่นและความไม่ถูกต้อง ไม่ใช้ข้อมูลบิดเบือน หรือการลอกเลียนผลงาน
3.2 ด้านความรู้
1. มีความรอบรู้ในหลักการ แนวคิด ทฤษฎี เนื้อหาสาระด้านวิชาชีพของครู อาทิ ค่านิยมของครู คุณธรรม จริยธรรม จรรยาบรรณ จิตวิญญาณครู ปรัชญาความเป็นครู จิตวิทยาสำหรับครู จิตวิทยาพัฒนาการ จิตวิทยาการเรียนรู้เพื่อจัดการเรียนรู้และช่วยเหลือ แก้ไขปัญหา ส่งเสริมและพัฒนาผู้เรียน  หลักสูตรและวิทยาการการจัดการเรียนรู้ นวัตกรรมและเทคโนโลยีสารสนเทศและการสื่อสารการศึกษาและการเรียนรู้ การวัดประเมินการศึกษาและการเรียนรู้ การวิจัยและการพัฒนานวัตกรรมเพื่อพัฒนาผู้เรียน และภาษาเพื่อการสื่อสารสำหรับครู ทักษะการนิเทศและการสอนงาน ทักษะเทคโนโลยีและดิจิทัล ทักษะการทำงานวิจัยและวัดประเมิน ทักษะการร่วมมือสร้างสรรค์ และทักษะศตวรรษที่ 21  มีความรู้ ความเข้าใจในการบูรณาการความรู้กับการปฏิบัติจริงและการบูรณาการข้ามศาสตร์ อาทิ การบูรณาการการสอน(TPACK)  การสอนแบบ STEM  ชุมชนแห่งการเรียนรู้ (PLC) และมีความรู้ในการประยุกต์ใช้
2. มีความรู้และเนื้อหาในวิชาชีพ ด้านหลักการ แนวคิด ทฤษฎีและทักษะการปฏิบัติ อย่างลึกซึ้ง ถ่องแท้ รวมทั้งบริบทของอุตสาหกรรม มาตรฐานอุตสาหกรรมและ/หรือมาตรฐานอื่นๆ ที่เกี่ยวข้องในสาขาวิชาเฉพาะต่างๆ มีความสามารถในการใช้เครื่องมือ การซ่อมแซม การบำรุงรักษา การสร้าง การพัฒนากระบวนการ ขั้นตอน ในการทำงาน โดยคำนึงถึง ผลดีและผลเสีย ความปลอดภัยของอุปกรณ์ ผลิตภัณฑ์และชีวิตและทรัพย์สินของผู้ปฏิบัติงานและผู้บริโภค  สามารถติดตามความก้าวหน้าด้านวิทยาการที่เกี่ยวข้องและนำไปประยุกต์ใช้ในการพัฒนาผู้เรียนได้อย่างเหมาะสม โดยมีผลลัพธ์การเรียนรู้และเนื้อหาสาระด้านมาตรฐานผลการเรียนรู้ด้านความรู้ของแต่ละสาขาวิชาตามเอกสารแนบท้าย
3. มีความรู้ เข้าใจชีวิต เข้าใจชุมชน บริบทอุตสาหกรรม สถานประกอบการ เข้าใจโลกและการอยู่ร่วมกันบนพื้นฐานความแตกต่างทางวัฒธรรม สามารถเผชิญและเท่าทันกับการเปลี่ยนแปลงของสังคม และสามารถนำแนวคิดปรัชญา  ของเศรษฐกิจพอเพียงไปประยุกต์ใช้ในการดำเนินชีวิตและพัฒนาตน พัฒนางานและพัฒนาผู้เรียน
4. มีความรู้และความสามารถในการใช้ภาษาไทยและภาษาอังกฤษเพื่อการสื่อสาร ตามมาตรฐาน
3.3 ด้านทักษะทางปัญญา
1. สามารถคิด ค้นหา วิเคราะห์ข้อเท็จจริง และประเมินข้อมูล สื่อ สารสนเทศ จากแหล่งข้อมูลที่หลากหลายอย่างรู้เท่าทัน เป็นพลเมืองตื่นรู้ มีสำนึกสากล สามารถเผชิญและก้าวทันกับการเปลี่ยนแปลงในโลกยุคดิจิทัล เทคโนโลยีข้ามแพลทฟอร์มและโลกอนาคต นำไปประยุกต์ใช้ในการปฏิบัติงาน และวินิจฉัยแก้ปัญหาและพัฒนางานได้อย่างสร้างสรรค์ โดยคำนึงถึงความรู้ หลักการทางทฤษฎี ประสบการณ์ภาคปฏิบัติ ค่านิยม แนวคิด นโยบายและยุทธศาสตร์ชาติ  บรรทัดฐานทางสังคมและผลกระทบที่อาจเกิดขึ้น 
2. เป็นผู้นำทางปัญญา สามารถคิดริเริ่มและพัฒนางานอย่างสร้างสรรค์ มีภาวะผู้นำ       ทางวิชาการและวิชาชีพ มีความเข้มแข็งและกล้าหาญทางจริยธรรม สามารถชี้นำและถ่ายทอดความรู้แก่ผู้เรียน สถานศึกษา ชุมชนและสังคมอย่างสร้างสรรค์ 
3. สร้างและประยุกต์ใช้ความรู้จากการทำวิจัยและสร้างหรือร่วมสร้าง ผลิตภาพ หรือผลิตภัณฑ์ หรือนวัตกรรม เพื่อพัฒนาตนเอง พัฒนาการเรียนรู้ของผู้เรียนและพัฒนาผู้เรียนให้เป็นผู้สร้างหรือร่วมสร้างนวัตกรรม รวมทั้งการถ่ายทอดความรู้แก่ชุมชน สถานประกอบการและสังคม
4. ตระหนักรู้ เห็นคุณค่าและความสำคัญของศาสตร์พระราชาเพื่อการพัฒนาที่ยั่งยืนและนำมาประยุกต์ใช้ในการพัฒนาตน พัฒนาผู้เรียน พัฒนางาน พัฒนาชุมชน  และสถานประกอบการ
3.4 ด้านทักษะความสัมพันธ์ระหว่างบุคคลและความรับผิดชอบ
1. รับรู้ความรู้สึกของผู้อื่น เข้าใจผู้อื่น มีความคิดเชิงบวก มีวุฒิภาวะทางอารมณ์และทางสังคม 
2. ทำงานร่วมกับผู้อื่น ทำงานเป็นทีม เป็นผู้นำและผู้ตามที่ดี มีสัมพันธภาพที่ดีกับผู้เรียน ผู้ร่วมงาน ผู้ปกครอง คนในชุมชน และผู้ปฏิบัติงานในสถานประกอบการ มีสำนึกรับผิดชอบต่อส่วนรวมทั้งด้านเศรษฐกิจ สังคม และสิ่งแวดล้อม สามารถพัฒนาผู้เรียนให้เกิดความภาคภูมิใจและเห็นคุณค่าในตนเอง ในวิชาชีพ  เคารพในเกียรติและศักดิ์ศรีของผู้อื่น และความเป็นมนุษย์
3.  มีความรับผิดชอบต่อหน้าที่ ต่อตนเอง ต่อผู้เรียน ต่อผู้ร่วมงาน และต่อส่วนรวม สามารถช่วยเหลือและแก้ปัญหาตนเอง กลุ่มและระหว่างกลุ่มได้อย่างสร้างสรรค์
3.5 ด้านทักษะการวิเคราะห์เชิงตัวเลข การสื่อสารและการใช้เทคโนโลยีสารสนเทศ
1. วิเคราะห์เชิงตัวเลข สำหรับข้อมูลและสารสนเทศ ทั้งที่เป็นตัวเลขเชิงสถิติ หรือคณิตศาสตร์ เพื่อเข้าใจองค์ความรู้ หรือประเด็นปัญหาได้อย่างรวดเร็วและถูกต้อง
2. สื่อสารกับผู้เรียน บุคคลและกลุ่มต่างๆ อย่างมีประสิทธิภาพด้วยวิธีการหลากหลายทั้งการพูด การเขียน และการนำเสนอด้วยรูปแบบต่างๆ โดยใช้เทคโนโลยีและนวัตกรรมที่เหมาะสม
3. ใช้เทคโนโลยีสารสนเทศ ซอฟต์แวร์หรือโปรแกรมสำเร็จรูปหรือแอฟปลิเคชั่นหรือเพล็ตฟอร์ม รวมทั้งอุปกรณ์สนับสนุนที่ทันสมัย จำเป็นสำหรับ การจัดการเรียนรู้ การวิจัย การทำงาน และการประชุม รวมทั้งสามารถติดตามความก้าวหน้า การจัดการและสืบค้นข้อมูลและสารสนเทศ รับและส่งข้อมูลและสารสนเทศโดยใช้ดุลยพินิจที่ดีในการตรวจสอบความน่าเชื่อถือของข้อมูลและสารสนเทศ   อีกทั้งตระหนักถึงการละเมิดลิขสิทธิ์และการลอกเลียนผลงาน

3.6 ด้านวิธีวิทยาการจัดการเรียนรู้
1. มีความเชี่ยวชาญในการจัดการเรียนรู้ และสอนงาน ด้วยรูปแบบ วิธีการที่หลากหลาย โดยเน้นผู้เรียนเป็นศูนย์กลาง สามารถออกแบบและสร้างหลักสูตรรายวิชาในชั้นเรียน หรือหลักสูตรฝึกอบรม วางแผนและออกแบบเนื้อหาสาระและกิจกรรมการจัดการเรียนรู้ บริหารจัดการชั้นเรียน และ/หรือสถานประกอบการ ใช้สื่อและเทคโนโลยี วัดและประเมินผลเพื่อพัฒนาผู้เรียนอย่างเหมาะสมและสร้างสรรค์
2. มีความรู้ความเข้าใจ สามารถวิเคราะห์ผู้เรียนเป็นรายบุคคลและจัดการเรียนรู้ หรือสอนงานได้อย่างหลากหลายเพื่อพัฒนาผู้เรียนตามความแตกต่างระหว่างบุคคล ทั้งผู้เรียนปกติหรือที่มีความต้องการจำเป็นพิเศษ หรือต่างวัฒนธรรม
	3. จัดกิจกรรมและออกแบบการจัดการเรียนรู้ให้ผู้เรียนได้เรียนรู้จากประสบการณ์ เรียนรู้ผ่านการลงมือปฏิบัติและการทำงานในสถานการณ์จริงที่ส่งเสริมให้ผู้เรียนพัฒนาการคิด การทำงาน การจัดการ การเผชิญสถานการณ์ ฝึกการปฏิบัติให้ทำได้ คิดเป็น ทำเป็น โดยบูรณาการการทำงานกับการเรียนรู้และคุณธรรมจริยธรรม สามารถประยุกต์ความรู้มาใช้เพื่อป้องกัน แก้ไขปัญหา และพัฒนา
4. สร้างบรรยากาศ และจัดสภาพแวดล้อม สื่อการเรียน แหล่งวิทยาการ เทคโนโลยี วัฒนธรรมและภูมิปัญญาทั้งในและนอกสถานศึกษาเพื่อการเรียนรู้ มีความสามารถในการประสานงานและสร้างความร่วมมือกับบิดามารดา ผู้ปกครอง และบุคคลในชุมชนทุกฝ่าย เพื่ออำนวยความสะดวกและร่วมมือกันพัฒนาผู้เรียนให้มีความรอบรู้ มีปัญญารู้คิดและเกิดการใฝ่รู้อย่างต่อเนื่องให้เต็มตามศักยภาพ
5. นำทักษะศตวรรษที่ 21 และเทคโนโลยี มาใช้ในการจัดการเรียนรู้เพื่อพัฒนาผู้เรียนและพัฒนาตนเอง เช่น ทักษะการเรียนรู้ (Learning Skills) ทักษะการรู้เรื่อง (Literacy Skills) และทักษะชีวิต (Life Skills)  ทักษะการทำงานแบบร่วมมือ และดำเนินชีวิตตามหลักปรัชญาของเศรษฐกิจพอเพียง

โดยเมื่อผู้เรียนผ่านการจัดการเรียนการสอนในแต่ละปีการศึกษา หลักสูตรมีผลการเรียนรู้ที่คาดหวังในแต่ละปีการศึกษาดังนี้
ปีการศึกษาที่ 1 มีความศรัทธาในวิชาชีพครู และความรู้พื้นฐานในวิชาชีพวิศวกรรม
ปีการศึกษาที่ 2 พัฒนาเทคนิคการสอน สร้างสื่อนวัตกรรม และมีความรู้พื้นฐานในแขนงวิชาวิศวกรรมที่ศึกษา
ปีการศึกษาที่ 3 จัดการเรียนการสอนในสถานการณ์จำลอง ด้วยการบูรณาการความรู้ในแขนงวิชาวิศวกรรมที่ศึกษา
ปีการศึกษาที่ 4 ปฏิบัติการสอนในสถานศึกษาได้ตามมาตรฐานวิชาชีพครู
