# หมวดที่ 1 ข้อมูลทั่วไป

## 1. ชื่อหลักสูตร

### ชื่อภาษาไทย	

หลักสูตรครุศาสตร์อุตสาหกรรมบัณฑิต สาขาวิชาครุศาสตร์วิศวกรรม

### ชื่อภาษาอังกฤษ	

Bachelor of Science in Industrial Education Program in
		Engineering Education

## 2. ชื่อปริญญาและสาขาวิชา

### ชื่อเต็ม	

(ภาษาไทย)	: 	ครุศาสตร์อุตสาหกรรมบัณฑิต (ครุศาสตร์วิศวกรรม)

(ภาษาอังกฤษ)	: 	Bachelor of Science in Industrial Education (Engineering Education)

###	ชื่อย่อ	

(ภาษาไทย)	:	ค.อ.บ. (ครุศาสตร์วิศวกรรม)

(ภาษาอังกฤษ)	:	B.S.Ind.Ed. (Engineering Education)

## 3. วิชาเอกหรือความเชี่ยวชาญเฉพาะของหลักสูตร

1. แขนงวิชาโทรคมนาคม (Telecommunication)

2. แขนงวิชาอิเล็กทรอนิกส์ (Electronics)

3. แขนงวิชาคอมพิวเตอร์ (Computer)

### 4. จํานวนหน่วยกิตที่เรียนตลอดหลักสูตร
139 หน่วยกิต

### 5. รูปแบบของหลักสูตร

5.1 รูปแบบ

[x] หลักสูตรปริญญาตรี 4 ปี

5.2 ภาษาที่ใช้

[x] หลักสูตรจัดการศึกษาเป็นภาษาไทย และภาษาต่างประเทศ

5.3 การรับเข้าศึกษา

[x] รับนักศึกษาไทยและนักศึกษาต่างชาติ

5.4 ความร่วมมือกับสถาบันอื่นทั้งภายในและภายนอกสถาบัน

[x] เป็นหลักสูตรเฉพาะของสถาบัน

5.5 การให้ปริญญาแก่ผู้สำเร็จการศึกษา

[x] ให้ปริญญาเพียงสาขาวิชาเดียว

### 6. สถานภาพของหลักสูตรและการพิจารณาอนุมัติ/เห็นชอบหลักสูตร

[x] หลักสูตรปรับปรุง กำหนดเปิดสอนเดือน   สิงหาคม  พ.ศ. 2562  
```
ได้พิจารณากลั่นกรองโดยคณะกรรมการสภาวิชาการ ครั้งที่ ……1…../……2562……….

เมื่อวันที่ ……22…… เดือน …………มกราคม………….. พ.ศ. ……2562……..

ได้รับอนุมัติ/เห็นชอบหลักสูตรจากสภาสถาบัน ในการประชุมครั้งที่ …2../…2562…….

เมื่อวันที่ …27…… เดือน …กุมภาพันธ์……….. พ.ศ. ……2562…..
```
[x] รับรองหลักสูตรโดย คุรุสภา
	เมื่อวันที่ ………… เดือน ……………………………….. พ.ศ. …………………..

### 7. ความพร้อมในการเผยแพร่หลักสูตรที่มีคุณภาพและมาตรฐาน
หลักสูตรมีความพร้อมเผยแพร่คุณภาพตามมาตรฐานคุณวุฒิระดับอุดมศึกษาแห่งชาติในปีการศึกษา 2563

### 8. อาชีพที่สามารถประกอบได้หลังสําเร็จการศึกษา
1. ครูหรืออาจารย์ประจำสถานศึกษาในสังกัด สำนักงานคณะกรรมการการศึกษาขั้นพื้นฐานหรือสำนักงานคณะกรรมการการอาชีวศึกษา

2. นักวิชาการด้านการศึกษา

3. นักฝึกอบรม


### 9. ชื่อ นามสกุล เลขประจําตัวประชาชน ตำแหน่ง และคุณวุฒิการศึกษาของอาจารย์ผู้รับผิดชอบหลักสูตร


### 10. สถานที่จัดการเรียนการสอน
 ในสถานที่ตั้งสถาบันเทคโนโลยีพระจอมเกล้าเจ้าคุณทหารลาดกระบัง

### 11. สถานการณ์ภายนอกหรือการพัฒนาที่จําเป็นต้องนํามาพิจารณาในการวางแผนหลักสูตร

11.1 สถานการณ์หรือการพัฒนาทางเศรษฐกิจ ปัจจุบันประเทศไทยกำลังประสบปัญหาแรงงานขาดทักษะที่สอดคล้องกับความต้องการของธุรกิจ ซึ่งเกิดจากโครงสร้างการศึกษาของไทยที่ขาดความสมดุลในหลายด้าน เช่น การขาดแคลนแรงงานอาชีวะศึกษาและแรงงานทางด้านวิทยาศาสตร์และวิศวกรรมศาสตร์ ส่วนหนึ่งเกิดจากโครงสร้างการศึกษาไทยที่ไม่ตอบสนองต่อตลาดแรงงาน นอกจากนี้แรงงานที่มีอยู่ก็ยังมีทักษะต่ำกว่าความคาดหวังของนายจ้าง ภาวะการขาดแคลนแรงงานนี้สะท้อนการสูญเสียความสามารถในการแข่งขันของไทยในเวทีโลก โดยปัจจัยที่กล่าวมาข้างต้นส่งผลให้ศักยภาพในการเติบโตของประเทศลดลงอย่างชัดเจนในช่วง 5-6 ปีที่ผ่านมา นอกจากนี้การรวมกลุ่มทางการค้าเป็นประชาคมอาเซียนจะทําให้เกิดการเปลี่ยนแปลงด้านแรงงานอย่างมาก ซึ่งจะต้องเข้าไปช่วงชิงโอกาสเพื่อเพิ่มขีดความสามารถในการแข่งขันของประเทศหรือเคลื่อนย้ายแรงงานเข้าไปในประเทศอื่นตามศักยภาพ ตามค่าตอบแทน
ในส่วนของการจัดการศึกษาเพื่อพัฒนาแรงงานก็ประสบปัญหาเช่นเดียวกัน โดยจากข้อมูลของสำนักงานคณะกรรมการการอาชีวศึกษา (สอศ.) ระบุว่าระยะเวลาระหว่างปี 2556-2560 จะมีครูเกษียณเป็นจำนวนมาก ซึ่งส่งผลให้เกิดปัญหาขาดแคลนครู
จากประเด็นต่าง ๆ ที่กล่าวข้างต้น จะเห็นได้ว่าการพัฒนาทักษะของแรงงานต้องอาศัยการมีส่วนร่วมของภาคส่วนต่าง ๆ โดยเฉพาะภาคการศึกษาในส่วนของอาชีวศึกษาที่จำเป็นต้องมีครูผู้สอนที่มีความรู้ความสามารถและทักษะการปฏิบัติงานในสาขาวิชาชีพ

11.2 สถานการณ์หรือการพัฒนาทางสังคมและวัฒนธรรม
จากการคาดการณ์ขององค์การสหประชาชาติ (UN) ในปี 2563 ประเทศไทยจะมีประชากรผู้สูงอายุที่มีอายุมากกว่า 65 ปี อยู่ที่ 8.9 ล้านคน เพิ่มขึ้นกว่าสองเท่าตัวเทียบกับปี 2543 ซึ่งอยู่ที่ 4.4 ล้านคน และเมื่อพิจารณาอัตราส่วนพึ่งพิงวัยชรา (Old Age Dependency Ratio) คือ จํานวนประชากรผู้สูงอายุที่มีอายุมากกว่า 65 ปีขึ้นไปต่อประชากรวัยทํางานอายุ 15-64 ปี พบว่าสัดส่วนนี้ของไทยเริ่มปรับตัวสูงกว่าค่าเฉลี่ยของภูมิภาคเอเชียในปี 2543 และคาดว่าในปี 2563 จะอยู่ที่ร้อยละ 17 เพิ่มขึ้นจากร้อยละ 13 และ 10 ในปี 2553 และ 2543 ตามลําดับ
การเปลี่ยนแปลงโครงสร้างประชากรอย่างรวดเร็วดังกล่าวจะส่งผลให้เกิดปัญหาทางโครงสร้างของความไม่สอดคล้องระหว่างอุปสงค์และอุปทานของแรงงานด้านอายุในระยะยาว โดยภาคการผลิตที่จะได้รับผลกระทบอย่างมากและรุนแรงกว่าภาคอื่น คือ ภาคอุตสาหกรรม เพราะมีความต้องการกลุ่มแรงงานอายุน้อยในช่วง 20 - 30 ปี ขณะที่แรงงานในภาคอุตสาหกรรมและภาคบริการจะอยู่ในช่วงอายุ ระหว่าง 35 - 60 ปี และ 35 - 50 ปี ตามลําดับ
จากสถิติการศึกษาต่อหลังจบชั้นมัธยมศึกษาปีที่ 3 ของศูนย์เทคโนโลยีสารสนเทศและการสื่อสาร สำนักงานปลัดกระทรวงศึกษาธิการ พ.ศ.2552-2554 พบว่า มีเด็กเพียง 30% ที่เลือกเรียนต่อสายอาชีวะ และมีแนวโน้มลดลงขณะเดียวกัน ข้อมูลจากกองวิจัยตลาดแรงงาน กรมการจัดหางาน ระบุว่า อุตสาหกรรมไทยต้องการแรงงานสายช่างปีละ 1.8 แสนคน แต่กลับพบว่า ผู้เรียนสายนี้มีต่ำกว่าตลาดแรงงาน และเข้าสู่สายนี้เพียง 40% ดังนั้นรัฐบาลจึงมีเป้าหมายในการเพิ่มสัดส่วนผู้เรียนสายอาชีวศึกษาต่อสายสามัญเป็น 51 ต่อ 49 ภายในปีการศึกษา 2558 เพื่อช่วยให้สามารถแก้ไขปัญหาการขาดแคลนนี้ได้

### 12. ผลกระทบจาก ขอ 11.1 และ 11.2 ต่อการพัฒนาหลักสูตรและความเกี่ยวข้องกับพันธกิจของสถาบัน
12.1 การพัฒนาหลักสูตร
สถาบันการศึกษาต้องมีส่วนร่วมกับภาครัฐและภาคเอกชนเพื่อผลิตบุคคลากรที่มีคุณภาพและตรงตามความต้องการ ซึ่งคณะครุศาสตร์อุตสาหกรรมถือเป็นกลไกหนึ่งในการช่วยแก้ปัญหาดังกล่าว ด้วยการจัดทำหลักสูตรครุศาสตร์อุตสาหกรรมบัณฑิต สาขาวิชาครุศาสตร์วิศวกรรม (หลักสูตร 5 ปี) (หลักสูตรปรับปรุง พ.ศ. 2559) เพื่อผลิตครูอาชีวศึกษาเข้าสู่ระบบการจัดการเรียนการสอนให้แก่ผู้เรียนสายอาชีวศึกษาที่จะมีปริมาณเพิ่มขึ้น โดยต้องวางแผนการผลิตบัณฑิตให้สอดคล้องกับความต้องการของหน่วยงานที่เกี่ยวข้อง จึงทำให้ภาควิชาครุศาสตร์วิศวกรรมดำเนินการปรับปรุงหลักสูตรครุศาสตร์อุตสาหกรรมบัณฑิต สาขาวิชาครุศาสตร์วิศวกรรม (หลักสูตร 5 ปี) (หลักสูตรปรับปรุง พ.ศ. 2554) โดยเน้นการเพิ่มทักษะการปฏิบัตงานในสาขาวิชาชีพต่าง ๆ ที่จัดการเรียนการสอนในหลักสูตรเพื่อให้ตอบสนองต่อความต้องการครูอาชีวศึกษาที่มีทักษะการปฏิบัติงานในสายวิชาชีพ รวมทั้งการปรับปรุงรายวิชาเป็นลักษณะของรายวิชาบูรณาการเพื่อสร้างให้บัณฑิตมีความคิดเชิงบูรณาการและสามารถนำความรู้ต่าง ๆ มาประยุกต์ใช้ร่วมกันได้อย่างเหมาะสม
12.2 ความเกี่ยวข้องกับพันธกิจของสถาบัน
การปรับปรุงหลักสูตรครุศาสตร์อุตสาหกรรมบัณฑิต สาขาวิชาครุศาสตร์วิศวกรรม สอดคล้องกับพันธกิจที่ 1 “การจัดการเรียนการสอน” ของสถาบันเทคโนโลยีพระจอมเกล้าเจ้าคุณทหารลาดกระบัง

### 13. ความสัมพันธ์กับหลักสูตรอื่นที่เปิดสอนในคณะ/ภาควิชาอื่นของสถาบัน

13.1 กลุ่มวิชาในหลักสูตรนี้ที่เปิดสอนโดยคณะ/ภาควิชาอื่น

[x] หมวดวิชาศึกษาทั่วไป

[x] หมวดวิชาเฉพาะ กลุ่มวิชาชีพครูทั่วไป

[x] หมวดวิชาเลือกเสรี

13.2 กลุ่มวิชา/รายวิชาในหลักสูตรที่เปิดสอนให้ภาควิชา/หลักสูตรอื่นต้องมาเรียน

[x] ไม่มี
